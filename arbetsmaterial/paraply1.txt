Anteckningar
===========

Se över 3.1 Mom 6?
Se över 3.2 Mom 8?


INPUT FRÅN BUDOFÖRBUNDET
============================

4§ Anslutna Underförbund

4.1 Förbundets idrottsliga verksamhet bedrivs inom de anslutna Underförbunden (UF).

4.2 UF är egna juridiska personer men ska följa de bestämmelser som reglerar deras 
förhållande till Förbundet enligt dessa stadgar. UF som inte följer dessa bestämmelser 
kan uteslutas av förbundsstämman.

4.3 En idrott kan inte administreras av mer än ett UF.

4.4 Bildande eller inval av nytt UF beslutas av ordinarie förbundsstämma.

4.5 UF:s stadgeändringar ska godkännas av Förbundsstyrelsen, varvid enkel majoritet tillämpas.

4.6 UF:s verksamhets- och räkenskapsår ska sammanfalla med Förbundets.

4.7 UF:s årsstämma ska äga rum före Förbundsstämman.

4.8 Inval av nytt UF kan bara ske om detta har minst 500 medlemmar, fördelade på minst 
10 föreningar fördelade på minst 3 distrikt.

13 Ekonomi

13.1 Förbundet ska utan avgift administrera all ekonomihantering inklusive bokföring och 
årsredovisning åt anslutna UF, på ett sådant sätt att varje UF:s ekonomi är särskiljbar.

13.2 Undantag från § 13.1 ovan, på så sätt att UF själv ska administrera sådan uppgift, 
får endast beslutas enhälligt av FS, och då endast om förbundets och RF:s intresse av 
insyn kan säkerställas och ske utan olägenhet för förbundet.

13.3 Beslut om återkallande av medgivande av undantag, får fattas av FS med 2/3-dels 
majoritet och går i verkställighet omedelbart.


NYA AVSNITT I STADGARNA
========================

§ 1.5 Anslutna Underförbund

Mom 1. Förbundets verksamhet bedrivs inom de anslutna Underförbunden (UF) som representerar 
disciplinerna Allround, Discgolf och Ultimate. UF styr självständigt sin
verksamhet utan påverkan från förbundet. Förbundets uppgift är att representera 
Svensk Frisbeesport inför Riksidrottsförbundet, Internationella Frisbeeförbundet och 
Europeiska Frisbeeförbundet.

Mom 2. Förbundets ska ha en administration som är ändamålsenlig i förhållande till sin
uppgift. 

Mom 3. UF är egna juridiska personer men ska följa de bestämmelser som reglerar deras 
förhållande till Förbundet enligt dessa stadgar. UF som inte följer dessa bestämmelser 
kan uteslutas av förbundsstämman.

Mom 4. UF:s stadgeändringar ska godkännas av Förbundsstyrelsen, varvid enkel majoritet tillämpas.

Mom 5. UF:s verksamhets- och räkenskapsår ska sammanfalla med Förbundets.

Mom 6. UF:s årsstämma ska äga rum före Förbundsstämman.



3 EKONOMI (före avsnittet FÖRBUNDSSTYRELSEN)

§ 3.1 Förbundets kostnader

Förbundet har endast rätt att ta ut en avgift från UF för att täcka de kostnader som är 
nödvändiga för att förbundet ska kunna fullfölja sin uppgift enligt §1.5 Mom 1.


§ 3.2 Fördelning av intäter

Intäkter som tillfaller förbundet skall direkt, endast med avdrag för att täcka kostnader 
enligt § 3.1, tillfalla det UF som genererat intäkten. Detta innefattar, men begränsas 
ej till, statliga bidrag och bidrag från RF samt SISU.



NUVARANDE STADGAR
=================

Innehåll
--------

1 SVENSKA FRISBEESPORTFÖRBUNDETS VÄRDERINGAR, UPPGIFT OCH ORGANISATION
2 MEDLEMSKAP
3 FÖRBUNDSSTYRELSEN
4 ÅRSMÖTE
5 MOTIONER
6 REVISION
7 STADGAR
8 ÄNDRING AV LICENS- OCH KLUBBAVGIFT
9 HEDERSMEDLEM



Stadgar
-------


Svenska Frisbeesportförbundet

STADGAR FÖR SVENSKA FRISBEESPORTFÖRBUNDET

1 SVENSKA FRISBEESPORTFÖRBUNDETS VÄRDERINGAR, UPPGIFT OCH ORGANISATION

§ 1.1 Svenska Frisbeesportförbundets värderingar

Mom 1. Svenska Frisbeesportförbundet är en medlemsstyrd organisation som bygger på
värderingar som värnar grundläggande demokratiska principer inom
idrottsrörelsen samt respekten för sportsmannaanda, jämställdhet och mångfald.

Mom 2. Svenska Frisbeesportförbundet strävar efter jämställdhet, jämlikhet och
mångfald vid fördelning av förtroendeuppdrag. Det betyder att alla medlemmar,
med beaktande av § 2, ska ha lika möjligheter vid val till förtroendeuppdrag och
representation i Svenska Frisbeesportförbundets alla demokratiska organ.

§ 1.2 Svenska Frisbeesportförbundets uppgift

Svenska Frisbeesportförbundet har till uppgift att förena och företräda
medlemmarna samt främja frisbeesportens utveckling och utbredning i Sverige.

§ 1.3 Svenska Frisbeesportförbundets organisationsområde

Svenska Frisbeesportförbundet omfattar alla föreningar som beviljats inträde av
förbundsstyrelsen.

§ 1.4 Svenska Frisbeesportförbundets organisation

Svenska Frisbeesportförbundets verksamhet utövas
- lokalt – genom föreningar
- distrikt – genom distriktsstyrelsen
- nationellt – genom årsmöte, förbundsstyrelse och förbundskansli
- internationellt – genom Internationella Frisbeeförbundet (World Flying Disc
Federation), Europeiska Frisbeeförbundet (European Flying Disc
Federation)

2 MEDLEMSKAP

§ 2.1 Rätt till medlemskap och licens

Mom 1. Föreningar har rätt att bli medlem i Svenska Frisbeesportförbundet.
För att bli medlem ska föreningar skriftligen ansöka om detta hos
förbundsstyrelsen. Ansökan ska vara upprättad enligt Riksidrottsstyrelsens
anvisningar och vara åtföljd av föreningens stadgar.

Förbundsstyrelsen beviljar föreningen inträde i Svenska Frisbeesportförbundet.
Är föreningen inte redan medlem i annat specialförbund, får inte ansökan
beviljas förrän Riksidrottsförbundet godkänt föreningens namn och stadgar.
För föreningens anslutning krävs att dess stadgar inte innebär principiella avsteg
från Riksidrottsförbundets normalstadgar för idrottsföreningar, att föreningen
har erlagt årsavgiften för det löpande verksamhetsåret samt att dess namn inte
bedöms som olämpligt eller kan medföra förväxling med förening som tidigare
har blivit och alltjämt är medlem i Riksidrottsförbundet.

Avslås ansökan ska föreningen underrättas och delges skäl för avslaget. Beslutet
får av förening överklagas hos Riksidrottsnämnden i enlighet med
Riksidrottsförbundets stadgar kapitel 15.

Mom 2. Licensierad spelare i Svenska Frisbeesportförbundet kan den som genom aktiv
handling ställer sig bakom Svenska Frisbeesportförbundets idé och ändamål
bli. Licensen är knuten till förbundet, varje medlem tillhör en lokal förening.

§ 2.2 Upplösning, uteslutning av förening och licensierad spelare

Mom 1. Förening kan upplösas genom beslut av i stadgeenlig ordning utlyst årsmöte. För
sådant beslut krävs att ärendet är upptaget i kallelsen och att minst två
tredjedelars majoritet av de röstande är ense om beslutet.

Mom 2. Förening som begär utträde ur Svenska Frisbeesportförbundet ska till
förbundsstyrelsen inkomma med en skriftlig begäran. I begäran ska föreningen
bifoga protokollsutdrag från det årsmöte där beslut om utträde fattades.

Mom 3. Förening kan upplösas av förbundsstyrelsen under förutsättning att den antingen
saknar medlemmar, inte har verksamhet, saknar styrelse, inte betalat
föreningsavgift under två på varandra följande verksamhetsår eller grovt bryter
mot Svenska Frisbeesportförbundets värderingar, stadgar eller stadgeenliga
beslut.

Mom 4. Överklagande av beslut kan göras hos Riksidrottsnämnden i enlighet med
Riksidrottsförbundets stadgar kapitel 15.

Mom 5. För förening som begär återinträde i Svenska Frisbeesportförbundet fodras
beslut i förbundsstyrelsen.

Mom 6. Licensierad spelare som grovt bryter mot Svenska Frisbeesportförbundets
värderingar, stadgar eller fattade beslut kan uteslutas av förbundsstyrelsen.

Mom 7. Överklagande av beslut kan göras hos Riksidrottsnämnden.

§ 2.3 Distriktstillhörighet

Mom 1. Förening tillhör distriktsförbund inom vars gränser föreningens hemort är
belägen.

§ 2.4 Medlemmars demokratiska rättigheter

Mom 1. Medlemmar som löst medlemsavgift i förening
- har motionsrätt till föreningen, distriktet och förbundet
- har rösträtt på föreningens årsmöte
- har rätt att föreslå personer till val i föreningen, distriktet och förbundet
- har rätt att inneha förtroendeuppdrag i och för förbundet.

Mom 2. Medlem som anser sig ha lidit orätt genom beslut, åtgärd eller underlåtelse av
anställd, förtroendevald eller förbundsorgan kan begära prövning av
handläggningen hos förbundsstyrelsen.

§ 2.5 Medlems deltagande i den idrottsliga verksamheten

Mom 1. Medlemmar som har löst medlemsavgift i förening, har rätt att delta i
föreningens idrottsliga verksamhet under de former som är vedertagna inom
idrotten och på samma villkor som gäller för övriga medlemmar.

Mom 2. Medlem som tänker delta i sanktionerad tävling utanför Sverige, kan göra detta
utan att först ha fått sitt deltagande beviljat av Svenska Frisbeesportförbundet.

Mom 3. Medlem som tänker delta i tävling eller uppvisning, som arrangeras av
arrangörer som inte är anslutna till Svenska Frisbeesportförbundet, som är
organiserat för att omhänderha den idrottsgren vilken tävlingen eller
uppvisningen gäller, får endast göra detta efter beviljande av förbundsstyrelsen.

Mom 4. Medlem som vill delta i av Svenska Frisbeesportförbundet sanktionerad tävling
ska erlägga av förbundsårsmötet fastställd licensavgift och av föreningen
fastställd medlemsavgift. För utländska tävlande, som inte representerar
Svenska Frisbeesportförbundet krävs motsvarande organisationsanknytning.

§ 2.6 Medlemmars skyldigheter

Mom 1. Medlem ska verka för Svenska Frisbeesportförbundets sammanhållning och
utveckling samt rätta sig efter Svenska Frisbeesportförbundets stadgar och
stadgeenligt fattade beslut.

3 FÖRBUNDSSTYRELSEN

§ 3.1 Förbundsstyrelsen

Mom 1. Förbundsstyrelsen leder Svenska Frisbeesportförbundets verksamhet och är
mellan årsmötena förbundets högsta beslutande organ.

Mom 2. Förbundsstyrelsen består av ordförande och åtta ledamöter däribland vice
ordförande som förbundsstyrelsen utser inom sig.

Mom 3. Förbundsstyrelsens arbete leds av förbundsordföranden, som kallar till
sammanträde och ser till att beslut fattas och verkställs i enighet med förbundets
stadgar och fattade beslut. Ordförande är skyldig att sammankalla styrelsen när
minst hälften av dess ledamöter så begär.

Mom 4. Förbundsstyrelsen sammankallas av ordförande eller på dennes uppdrag senast
en vecka före styrelsemötet. Förbundsstyrelsen är beslutmässig då minst fyra
ledamöter är närvarande.

Mom 5. Protokoll över förbundsstyrelsens sammanträden ska inom sju dagar efter
justeringen skickas eller mailas till förbundsstyrelsens ledamöter,
verksamhetsrevisor och valberedning.

Mom 6. Generalsekreterare och verksamhetsrevisor kallas till förbundsstyrelsens
sammanträden och har där yttrande- och förslagsrätt men inte rösträtt.

§ 3.2 Förvaltning

Mom 1. Förbundsstyrelsens ledamöter är gemensamt ansvariga för Svenska
Frisbeesportförbundets medel och dess förvaltning.

Mom 2. Förbundsstyrelsen bestämmer vilken eller vilka personer som har rätt att
företräda Svenska Frisbeesportförbundet och teckna Svenska
Frisbeesportförbundets firma.

Mom 3. Svenska Frisbeesportförbundets verksamhet och räkenskaper ska föras per 1
januari – 31 december. Årsredovisning med bokslut och verksamhetsberättelse
ska vara tillgängliga för revisorerna (av vilka en är auktoriserad eller godkänd
revisor med revisorsexamen) senast sju veckor före årsmötet.

Mom 4. Revisorernas revisionsberättelse ska lämnas till förbundsstyrelsen senast fyra
veckor före årsmötet.

Mom 5. Kopia av årsredovisning med bokslut, revisionsberättelse samt revisionsrapport
ska lämnas av revisorerna till Riksidrottsförbundet senast fyra veckor före
årsmötet.

Mom 6. Verksamhetsberättelse och revisionsberättelse ska vara anmälda ombud
tillhanda senast tre veckor före årsmötet.

Mom 7. Svenska Frisbeesportförbundet ska årligen lämna in årsredovisning med bokslut
och verksamhetsberättelse till Riksidrottsförbundet senast sex månader efter
räkenskapsårets slut.

Mom 8. Förbundsstyrelsen fattar beslut om anställning av generalsekreterare och
eventuell övrig personal.

§ 3.3 PRÖVNINGSRÄTT

Mom 1. Förbundsstyrelsen utövar prövningsrätt i ärende i enlighet med
Riksidrottsförbundets stadgar kapitel 13 och 14.

Mom 2. Bestraffningsreglerna omfattar förening och enskild medlem inom Svenska
Frisbeesportförbundet.
Oavsett medlemskap omfattar reglerna även
- idrottsutövare som utsetts att representera Svenska Frisbeesportförbundet i
internationella sammanhang eller som av Svenska Frisbeesportförbundet
kallats till träningsläger eller annan förberedande sammankomst inför
internationell tävling;
- idrottsutövare, som i skriftligt avtal med Svenska Frisbeesportförbundet
underkastat sig att följa RF:s regler mot doping, när utövaren bryter mot
dessa regler;
- tävlingsfunktionär, ledare, tränare eller annan som i samband med
idrottsutövning biträder idrottsutövare, idrottsorganisation.
För brott mot RF:s regler mot doping gäller vad som föreskrivs i Idrottens
dopingreglemente.

Mom 3. Förbundsstyrelsen får i enlighet med Riksidrottsförbundets stadgar kapitel 14,
8 § överlämna bestraffningsrätten till av årsmötet utsedd disciplinnämnd, vilken
är den enda instansen för handläggning av bestraffningsärenden inom Svenska
Frisbeesportförbundet.

4 ÅRSMÖTE

§ 4.1 Årsmöte

Mom 1. Årsmötet är Svenska Frisbeesportförbundets högsta beslutande organ.

Mom 2. Årsmötets ledamöter består av de av klubbarna och distrikten valda ombuden,
förbundsstyrelsens ledamöter samt de av årsmötet valda revisorerna.

Mom 3. Förbundsstyrelsens ledamöter får inte representera förening eller
distriktsförbund vid ordinarie årsmöte eller extra årsmöte.

Mom 4, Valberedningens ledamöter och sammankallande i utskotten ska kallas till
årsmötet och har då yttrande- och förslagsrätt men inte rösträtt. Motionär ska
kallas till årsmötet och har då endast yttranderätt i egen motion. Anställd
personal på Svenska Frisbeesportförbundet, Riksidrottsförbundets observatör
samt med årsmötets godkännande övrig person har enbart yttranderätt

Mom 5. Årsmöte hålls varje år före den 31 mars på tid och plats som förbundsstyrelsen
beslutar. Årsmötet får inte hållas samtidigt som Riksidrottsmötet.

§ 4.2 Kallelse och handlingar

Mom 1. Kallelse och propositioner ska skickas eller mailas ut till föreningar och distrikt
senast åtta veckor före årsmötet. Tilläggspropositioner kan skickas senare.

Mom 2. Kallelse jämte föredragningslista till extra årsmötet ska skickas eller mailas ut
till röstberättigade föreningar och distrikt senast två veckor före årsmötet.

Mom 3. Extra årsmöte hålls om förbundsstyrelsen beslutar det. Förbundsstyrelsen är
skyldig att kalla till extra årsmöte när revisorerna eller minst en tredjedel av
Svenska Frisbeesportförbundets röstberättigade föreningar begär det.

Mom 4. Extra årsmöte ska också hållas om ordinarie årsmötet inte tillstyrker
ansvarsfrihet för förbundsstyrelsen. Skulle vid extra årsmötet förbundsstyrelsen
inte beviljas ansvarsfrihet upphör därmed uppdraget för samtliga ledamöter.
Extra årsmötet ska utse ny förbundsstyrelse med mandattid fram till och med
nästa ordinarie årsmöte.

Mom 5. Extra årsmötet får inte hållas samtidigt som Riksidrottsmötet.

§ 4.3 Valberedning

Mom 1. Årsmötet ska utse en valberedning vars uppgift är att ta emot förslag på
kandidater och föreslå kandidater till de val som årsmötet ska göra.

Mom 2. Valberedningens förslag till de val årsmötet ska göra ska vara anmälda ombud
tillhanda senast tre veckor före årsmötet.

§ 4.4 Dagordning

Mom 1. Vid ordinarie årsmöte ska bland annat följande ärenden behandlas
- Justering av röstlängd
- Årsmötet stadgeenliga kallande
- Fastställande av dag- och arbetsordning
- Val av
 – årsmötesordförande
 – årsmötessekreterare
 – justerare att tillsammans med årsmötesordförande justera protokollet
 – rösträknare
- Behandling av årsredovisning för det gångna räkenskaps- och verksamhetsåret
- Förbundsrevisorernas revisionsberättelser
- Ansvarsfrihet för förbundsstyrelsen
- Behandling av propositioner
- Behandling av motioner
- Fastställande av licens- och föreningsavgifter
- Val av
 – förbundsordförande på ett år
 – förbundsstyrelseledamöter på två år
 – två räkenskapsrevisorer (varav en auktoriserad)
 – två verksamhetsrevisorer
 – ordförande jämte två ledamöter i valberedningen
 – ordförande jämte två ledamöter i disciplinnämnden

Mom 2. Vid extra årsmöte ska följande ärenden behandlas
- Justering av röstlängd
- Årsmötet stadgeenliga kallande
- Fastställande av dag- och arbetsordning
- Val av
 – årsmötesordförande
 – årsmötessekreterare
 – justerare att tillsammans med årsmötesordförande justera protokollet
 – rösträknare
- Ärenden som angetts i kallelsen

Mom 3. Ärende, som inte har angetts i den av förbundsstyrelsen föreslagna
dagordningen, behandlas om årsmötet med minst två tredjedelars majoritet av de
närvarande så beslutar. Beslut i ärendet kan dock inte fattas förrän
förbundsstyrelsen haft tillfälle att yttra sig till årsmötet. Beslut i ärende enligt
§ 7, 8 och 10 kan dock inte fattas enligt detta moment.

§ 4.5 Röstning och val

Mom 1. Årsmötet är beslutsmässigt med det antal ombud, som efter kallelse deltar på
årsmötet.

Mom 2. Vid röstning har varje röstberättigad förening eller distriktsförbund en röst.
Ombud får endast representera endera föreningen eller distriktsförbund. Ombud
får endast representera en förening vilken man är medlem i.

För beslut krävs mer än hälften av angivna röster. Vid lika röstetal gäller den
uppfattning som biträds av årsmötets sittande ordförande. För beslut om tillägg
till årsmötesdagordningen, stadgeändring, ändring av avgifter liksom beslut om
förbundets upplösning gäller dock särskilda bestämmelser. Förbundsstyrelsens
ledamöter har inte rösträtt i frågor som berör förvaltning av deras uppdrag.

Mom 3. Röstning sker öppet och förrättas genom upprop om det begärs. Val förrättas
med slutna sedlar om det begärs och förrättas då genom upprop.

Mom 4. Vid val gäller att den som erhåller mer än hälften av de angivna rösterna är vald.
Vid lika röstetal avgör lotten.

§ 4.6 Valbarhet

Mom 1. Valbar till förbundsstyrelsen är varje i Sverige permanent bosatt person som löst
medlemsavgift i av Svenska Frisbeesportförbundet godkänd förening.

Mom 2. Valbar till revisor är varje i Sverige permanent bosatt person som löst
medlemsavgift i av Svenska Frisbeesportförbundets godkänt förening. Dock inte
person som redan är ledamot i förbundsstyrelsen.

Mom 3. Tjänsteman som är anställd av Svenska Frisbeesportförbundet eller
distriktsförbundet är inte valbar som ledamot i förbundsstyrelsen eller i
distriktsstyrelsen.

Mom 4. Tjänsteman inom Riksidrottsförbundets organisation är inte valbar som revisor i
Svenska Frisbeesportförbundet eller distriktsförbundet.

5 MOTIONER

§ 5.1 Motionsrätt
Motionsrätt till klubb- region- och förbundsårsmöte samt förbundsstyrelse har
medlem, förening och distriktsförbund enligt § 2.4, enskilt eller i grupp.

§ 5.2 Motionsbehandling till klubbens årsmöte

Mom 1. Motionsrätt har alla medlemmar, enskilt eller i grupp, inom klubbens
verksamhetsområde.

Mom 2. Medlem har rätt att få motion behandlad av klubbens årsmöte. Innan årsmötet
behandlar motionen ska styrelsen få tillfälle att lämna motionssvar till årsmötet.

§ 5.3 Motionsbehandling till distriktsårsmötet

Mom 1. Motionsrätt har alla medlemmar och klubbar, enskilt eller i grupp, inom
distriktets verksamhetsområde.

Mom 2. Medlem och klubb har rätt att få motion behandlad av distriktets årsmöte. Innan
årsmötet behandlar motionen ska styrelsen få tillfälle att lämna motionssvar till
årsmötet.

§ 5.4 Motionsbehandling till förbundsstyrelsen

Mom 1. Medlem och klubb, har rätt att när som helst inkomma med motioner eller
förslag till förbundsstyrelsen som ska lämna medlemmen besked om hur
motionen kommer att hanteras inom tre månader.

Är medlemmen eller klubben inte nöjd med styrelsens svar kan medlemmen
eller klubben begära att frågan tas upp på nästa förbundsårsmöte.

§ 5.5 Motionsbehandling till förbundsårsmötet

Mom 1. Motioner till årsmötet ska vara förbundskansliet tillhanda senast sex veckor före
årsmötet.

Mom 2. Motionär har rätt att på årsmötet tala för sin motion.

Mom 3. Förbundsstyrelsen ska yttra sig över samtliga motioner. Motionssvaren ska vara
ombud, föreningar, distriktsförbund och övriga enligt § 4.1 tillhanda senast tre
veckor före årsmötet.

Mom 4. Då extra årsmöte inkallats för att behandla utredning eller förslag som
förbundsstyrelsen skickat till klubbarna för yttrande ska deras yttrande på extra
årsmötet behandlas som inlämnade motioner.

6 REVISION

§ 6.1 Revision

Mom 1. Inom Svenska Frisbeesportförbundet ska det finnas två revisorer. Båda
revisorerna väljs på årsmötet. Den ena revisorn ska vara en auktoriserad revisor.

Mom 2. Revisorerna har rätt att ta del av Svenska Frisbeesportförbundets räkenskaper
och övriga handlingar när de så önskar. De ska löpande granska
förbundsstyrelsens förvaltning och Svenska Frisbeesportförbundets räkenskaper
samt i övrigt vidta sådana åtgärder som behövs för en betryggande revision.

Mom 3. I sin årliga berättelse över granskningen av förbundsstyrelsens förvaltning och
Svenska Frisbeesportförbundets räkenskaper ska revisorerna uttala sig om
resultat- och balansräkning samt eventuella förfarande om över- eller underskott
samt till- eller avstyrka ansvarsfrihet.

Mom 4. Om förbundsstyrelsen inte kan lämna tillfredsställande förklaring över någon
synnerligen viktig anmärkning mot förvaltning eller räkenskaper ska revisorerna
snarast underrätta klubbarna och distrikten.

7 STADGAR

§ 7.1 Stadgar

Mom 1. Utöver Svenska Frisbeesportförbundets stadgar kan andra förbundsorgan såsom
klubbar och distrikt utfärda egna stadgar för det egna verksamhetsområdet.
Övriga förbundsorgans stadgar ska följa Svenska Frisbeesportförbundets
stadgar. Vid oenighet gällande stadgetolkning mellan Svenska
Frisbeesportförbundets stadgar och andra förbundsorgans stadgar gäller Svenska
Frisbeesportförbundets stadgar.

Mom 2. Förslag på ändring av stadgar kan förutom av förbundsstyrelsen skriftligen
framläggas av röstberättigad klubb och av distriktsförbund. Dessa ska vara
förbundsstyrelsen tillhanda senast sex veckor före årsmötet. Ändring av
stadgarna fodrar minst två tredjedels majoritet av årsmötets avlagda röster eller
med enkel majoritet av två på varandra följande årsmöten.

Mom 3. Ändring av § 10 och detta moment kan inte ske i annan ordning är som angetts i
§ 10 mom. 1 beträffande Svenska Frisbeesportförbundets upplösning.

Mom 4. Mellan årsmötena tolkar förbundsstyrelsen Svenska Frisbeesportförbundets
stadgar och kan ge dispens från dessa i formella frågor.

8 ÄNDRING AV LICENS- OCH KLUBBAVGIFT

§ 8.1 Ändring av licens- och klubbavgift

Mom 1. För ändring av licens- och klubbavgiften krävs att minst två tredjedelar av
årsmötets ledamöter är ense om beslutet.

Mom 2. Om Svenska Frisbeesportförbundets ekonomi under perioden mellan årsmötena
väsentligt försämras på så sätt som inte kunnat förutses av årsmötet, kan
förbundsstyrelsen besluta om temporär ändring av licens- och klubbavgiften.
Sådant beslut gäller som längst till och med månaden efter nästföljande årsmöte.

9 HEDERSMEDLEM

§ 9.1 Hedersmedlem

Mom 1. Årsmötet kan utifrån nominering av förbundsstyrelsen utse person till
hedersmedlem i Svenska Frisbeesportförbundet.

10 UPPLÖSNING AV SVENSKA FRISBEESPORTFÖRBUNDET

§ 10.1 Upplösning av Svenska Frisbeesportförbundet

Mom 1. För att Svenska Frisbeesportförbundet ska kunna upplösas fodras att motion om
detta antas vid två på varandra följande årsmöten. Mellan de båda årsmötena,
ska minst sex månader ha förflutit och nytt val av årsmötesledamöter ha skett.
För sådant beslut fodras att minst två tredjedelar av årsmötets ledamöter är ense.

Mom 2. Har beslut om upplösning fattats ska Svenska Frisbeesportförbundets tillgångar
disponeras enligt det sista årsmötets beslut.

---[Stadgar för Svenska Frisbeesportförbundet 2014] ---
