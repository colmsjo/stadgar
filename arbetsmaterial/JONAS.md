

Vi vill på alla nivåer bedriva dartverksamheten så att den utvecklar människor
positivt såväl fysiskt och psykiskt som socialt och kulturellt.
Därför vill vi:

* utforma vår idrott så att den i alla led ständigt utvecklas och förbättras till form och innehåll
* att alla som vill, oavsett bakgrund, religion, ålder, kön, fysiska och psykiska förutsättningar, får vara med i föreningsdriven dartverksamhet
* att den ger upplevelser och skapar kontakt mellan människor ur olika samhällsgrup­peringar
* att de som deltar får vara med och bestämma om och ta ansvar för sin verksamhet
* att den ger alla som deltar en kamratlig och trygg social gemenskap

# STADGAR

Svenska Frisbeesportförbundet

Från årsmötet: 20XX-XX-XX


Förkortningar:

* RF	Svenska Riksidrottsförbundet
* RS	Riksidrottsförbundets Styrelse
* DF	RF:s Specialdistriktsförbund
* RIM	Riksidrottsmöte
* RIN	Riksidrottsnämnden

## Allmänna bestämmelser

§1. Ändamål

Svenska Dartförbundet (SvDF) och dess medlemmar har till uppgift att sprida och
utveckla dartsporten i Sverige.

Dartsporten skall organiseras efter demokratiska principer, och på så sätt att
den i möjligaste mån blir tillgänglig för alla.

Svenska Dartförbundet (SvDF) skall verka för en dopingfri idrott i linje med
Riksidrottsförbundet (RF) och World Dart Federation (WDF).

Specialdistriktsförbund (SDF) som representerar ett större geografiskt område
än ett RF-Distrikt (DF) skall långsiktigt arbeta för en uppdelning.

§2. Sammansättning

Svenska Dartförbundet (SvDF) består av de ideella föreningar som enligt §33 har
upptagits i Svenska Dartförbundet (SvDF) som medlemmar.

§3. Tillhörighet

Svenska Dartförbundet (SvDF) är medlem i Sveriges Riksidrottsförbund (RF)
samt World Darts Federation (WDF). Svenska Dartförbundet (SvDF) skall följa
dessa organisationers stadgar.

§4. Beslutande organ

Svenska Dartförbundets (SvDF) beslutande organ är förbundsstämman, extra f
örbundsstämman och förbundsstyrelsen (FS).

§5. Specialdistriktsförbund (SDF)

Svenska Dartförbundets (SvDF) regionala organ är Specialdistriktsförbund (SDF).

§6.  Stadgeändring

	6:1	För beslut om tillägg till eller ändring av dessa stadgar fordras att årsmöte med minst 2/3 av antalet avgivna röster bifaller sådant förslag om tillägg eller ändring.
	6:2	För ändring av kapitlen 6 och 7 dessa stadgar krävs att två på varandra följande ordinarie årsmöten, med minst 2/3 av antalet avgivna röster vid vardera, bifaller sådant ändringsförslag.

§7. Upplösning av Svenska Dartförbundet

7:1	För beslut om upplösning av Svenska Dartförbundet krävs att två på varandra följande ordinarie årsmöten, med minst 2/3 av antalet avgivna röster vid vardera, bifaller sådant förslag om upplösning.
7:2	Vid upplösning av Svenska Dartförbundet skall ansvaret för tillgångarnas fördelning överlåtas till SDF:s revisorer.
7:3	Beslut om upplösning skall innehålla hur SDF:s tillgångar skall fördelas.

§8. Stadgetolkning

Uppstår tvekan om tolkningen av dessa stadgar, eller om fall förekommer som inte är förutsett i stadgarna, hänskjuts frågan till nästkommande förbundsstämma eller avgörs i trängande fall av förbundsstyrelsen (FS).

§9. Beslut och omröstning

Beslut fattas med bifallsrop (acklamation) eller om så begärs efter omröstning (votering).
Med undantag för de i §6 och §7 nämnda fallen avgörs vid omröstning alla frågor genom enkel majoritet. Enkel majoritet kan vara antingen absolut eller relativ.
Val avgörs genom relativ majoritet. Med relativ majoritet menas att den (de) som erhållit högsta antalet röster är vald (valda) oberoende av hur dessa röster förhåller sig till antalet avgivna röster.
För beslut i andra frågor än val krävs majoritet, vilket innebär mer än hälften av antalet avgivna röster.
Omröstning sker öppet. Om röstberättigat ombud begär det skall dock val ske slutet.
I det fall två förslag erhåller lika röstetal och det ena förslaget innebär bibehållande av status quo, skall detta förslag anses vara beslutat.
I det fall två förslag erhåller lika röstetal och ingetdera förslaget innebär bibehållande av status quo, skall det förslag som mötesordföranden anser bäst bibehåller status quo anses vara beslutat.
Beslut bekräftas med klubbslag.

§10. Firmateckning

Förbundets firma tecknas av förbundsstyrelsen (FS) eller, om styrelsen så beslutar, av två styrelseledamöter gemensamt eller var för sig.

§11. Hedersmedlem

Till hedersmedlem i Svenska Dartförbundet (SvDF) kan utses person som genom sina förtjänstfulla insatser som spelare eller funktionär utvecklat Dartsporten i Sverige. Hedersmedlem i SvDF är befriad från avgift vad avser licensiering i  SvDF (och med de av licensen erhållna förmåner) samt avgifter i av SvDF arrangerade tävlingar så som Svenska mästerskapen och Swedish Open
Hedersmedlem nomineras till Förbundsstämman av Förening, Specialdistriktsförbund (SDF) eller förbundsstyrelsen (FS). Hedersmedlem utses vid förbundsstämman vart femte år i samband med Jubileumsår

§12. Verksamhets- och räkenskapsår samt arbetsår

Förbundets räkenskapsår omfattar tiden 1 maj – 30 april
Förbundets verksamhetsår omfattar tiden 1 maj – 30 april
Förbundsstyrelsens arbetsår omfattar tiden från ordinarie förbundsstämma t.o.m. nästpåföljande ordinarie förbundsstämma
Förbundets spelår(säsong) löper från 1 september – 31 augusti

§13. adjungering av styrelseledamot m.m.

Förbundsstyrelsen får utse enskild person till adjungerad ledamot i styrelsen. Sådan ledamot har yttrande- och förslagsrätt men ej rösträtt.

§14. Arbetstagares valbarhet

Arbetstagare inom Svenska Dartförbundet (SvDF) och Specialdistriktsförbund (SDF) får inte väljas till ledamot av förbundsstyrelsen(FS) eller Specialdistriktsförbundsstyrelse (SDFS).
Arbetstagare inom förening får inte väljas till ledamot av föreningens styrelse eller till revisor i föreningen.
Arbetstagare inom Riksidrottsförbundets (RF:s) organisationer får inte vara revisor eller revisorssuppleant i förbund.


§15. Mästerskapstävlingar

Rätt att deltaga i tävling om RF:s mästerskapstecken – SM och JSM samt DM och JDM- har svensk medborgare som är medlem i  till förbundet ansluten förening, samt icke svensk medborgare om denne är medlem i sådan förening och är stadigvarande bosatt i Sverige sedan minst 1 år.

§16. Sammansättning av  FÖRBUNDSstyrelse m.m.

Svenska Dartförbundet (SvDF), dess Specialdistriktsförbund (SDF) och föreningar skall verka för att styrelse, valberedning, kommittéer och andra organ får sådan sammansättning att jämställdhet mellan kvinnor och män nås och att ungdomar ingår.
Förbundsstyrelsen (FS)skall bestå av 7 ledamöter, varav 1 ordförande, 1 vice ordförande, 1 kassör, och 4 ledamöter som bör representera olika Specialdistriktsförbund (SDF) , här utöver ska även  4 suppleanter finnas vilka bör representeras av olika Specialdistriktsförbund (SDF)

## Förbundsstämma

§17. Ombud

Förbundsstämman består av ombud för föreningar inom  Specialdistriktsförbunden (SDF).
Föreningens ombud innehar samtliga föreningens röster. Förening skall inge fullmakt för ombud. Endast ombud har rösträtt. Ombud får ej överlåta sin rösträtt.
Uppgift på ombuds namn skall vara förbundsstyrelsen tillhanda senast två dagar före förbundsstämman.
Endast föreningar som fullgjort sina stadgeenliga skyldigheter gentemot SvDF och i tid erlagt medlemsavgift och andra avgifter till SvDF har rösträtt.

§18. Rösträtt

Vid förbundsstämman har varje förening som betalt medlemsavgift en röst och ytterligare en röst för var tionde registrerad medlem den 30:e april innevarande år.
Förening kan inte ha fler än 5 röster
Det åligger förbundsstyrelsen att årligen per den 1 maj upprätta röstlängd att gälla för tiden 1 maj – 30 april. Röstlängd skall utsändas till föreningarna senast den 21 maj.

§19. Beslutsmässighet samt yttrande- och förslagsrätt

Förbundsstämman är beslutsmässigt när minst 50 % av röstberättigade röster är närvarande eller finns representerade via fullmakt och kallelse samt förberedande material skickats ut stadgeenligt.
Yttrande- och förslagsrätt vid förbundsstämma tillkommer förutom ombuden – förbundsstyrelsens ledamöter, revisorerna, ledamöter i förbundets kommittéer och motionär i vad avser egen förenings eller Specialdistriktsförbunds (SDF) motion.
Yttranderätt tillkommer RF:s representant och med mötets enhälliga samtycke annan närvarande.
Vid förbundsstämma får registrerade medlemmar (representanter för föreningar, representanter från Specialdistriktsförbund (SDF) närvara.

§20. Tidpunkt och kallelse till förbundsstämma

Förbundsstämma hålls varje år senast i augusti månad på tid och plats som förbundsstyrelsen (FS) bestämmer.
Kallelse till stämman utfärdas av förbundsstyrelsen (FS) dels genom kungörelse i förbundets officiella kungörelseorgan och på förbundets officiella hemsida senast två månader före mötet samt sändas till Specialdistriktsförbunden (SDF) för distribution till föreningarna.
Förslag till föredragningslista för stämman, verksamhetsredovisning och årsbokslut, verksamhetsinriktning och ekonomisk plan för kommande period samt förbundsstyrelsen (FS) förslag (propositioner) och inkomna motioner till förbundsstämman – vilka skall vara åtföljda av förbundsstyrelsens (FS:s) yttrande- skall senast 28 dagar före mötet publiceras på förbundets officiella hemsida, samt sändas till Specialdistriktsförbunden (SDF) för distribution till föreningarna.
Beslut i fråga av större ekonomisk betydelse får inte fattas om den inte finns med i kallelsen till stämman

§21. Ärenden vid förbundsstämma

       Vid förbundsstämman skall följande ärenden förekomma:
Upprop samt fastställande av röstlängd för mötet.
Fastställande av föredragningslista för mötet.
Fråga om mötet är behörigen utlyst
Val av ordförande för mötet.
Val av sekreterare för mötet.
Val av två protokolljusterare att jämte mötesordföranden, justera mötesprotokoll samt erforderligt antal rösträknare.
Behandling av verksamhetsredovisning och årsbokslut
Behandling av revisorernas berättelse för samma tid.
Fråga om ansvarsfrihet för förbundsstyrelsens förvaltning för det  gångna året.
Behandling av förslag till verksamhetsinriktning och ekonomiskt plan för kommande period och av styrelsens förslag och av motioner som getts in i den ordning som sägs i 22§.
Val på två år av förbundsordförande tillika styrelsens ordförande.
Val på två år av vice ordförande
Val på två år av kassör (Förbundsordförande och kassör väljs växelvis.)
Val på två av fyra övriga styrelseledamöter vilka bör företrädande fyra olika Specialdistriktsförbund (SDF). (Dessa väljs växelvis.)
Val på två år av fyra  suppleanter vilka bör företrädande fyra olika Specialdistriktsförbund (SDF). (Dessa väljs växelvis.
Val på två år av auktoriserad revisor
Val av medlemsrevisor samt en suppleant för denne (båda för en tid av ett år)
Eventuella fyllnadsval för återstoden av mandattiden vid funktionärs frånträde.
Val på ett år av fyra ledamöter i valberedningen vilka bör företräda fyra olika Specialdistriktsförbund (SDF)
Fastställande av avgifter till Svenska Dartförbundet (SvDF)
Fastställande av verksamhetsplan för Svenska Dartförbundet (SvDF).
Fastställande av inkomst- och utgiftstat (Budget) för nästkommande år.
Beslut om val av ombud till Riksidrottsförbundets (RF:s) stämma och erfoderligt antal suppleanter.

§22. Förslag till ärenden att behandlas vid förbundsstämma

Förslag till ärenden att behandlas vid förbundsstämma skall vara förbundsstyrelsen (FS) tillhanda senast den 1 april mötesåret. Rätt av avge förslag tillkommer förening, Specialdistriktsförbund (SDF) och förbundsstyrelsen (FS)

§23. Utseende av ombud till Riksidrottsförbundets (RF) stämma

Ombud till riksidrottsstämma och erforderligt antal suppleanter utses enligt 4 kap 2§ Riksidrottsförbundets (RF:s) stadgar. Ombud skall utses av förbundsstämman eller om stämman så har beslutat, av förbundsstyrelsen (FS). Meddelande om vilka ombud som utsetts insänds snarast möjligt till Riksidrottsförbundet (RF) samt underrättas till de utsedda.

§24. Extra förbundsstämma

Förbundsstyrelsen (FS) får sammankalla till extra förbundsstämma om sådan behövs.
Vidare är förbundsstyrelsen (FS) skyldig att kalla till extra förbundsstämma, när en revisor begär det eller det begärs av föreningar som tillsammans utgör minst 25% av det licensierade föreningsmedlemsantalet inom förbundet eller 50% av Specialdistriktsförbunden (SDF).
När förbundsstyrelsen (FS) mottagit en begäran om extra förbundsstämma skall den inom 14 dagar kalla till sådan stämma att hållas inom två månader. Kallelse med förslag till föredragningslista skall vara Specialdistriktsförbunden (SDF) tillhanda senast sju dagar före stämman.
Underlåter förbundsstyrelsen (FS) att utfärda föreskriven kallelse får de som gjort framställningen utfärda kallelse i enlighet med föregående stycke.
Vid extra förbundsstämma får endast det som föranlett mötet upptas till behandling.
Extra förbundsstämma får inte äga rum under tid då Riksidrottsförbundets stämma pågår.
Om sammansättning av rösträtt på extra förbundsstämma samt om beslutsmässighet, yttrande- och förslagsrätt vid sådan stämma, gäller vad som sägs i §17-§19 om förbundsstämma.

§25. Valberedningen

Valberedningen skall bestå av fyra ledamöter valda av förbundsmötet.
Valberedningen utser bland sina ledamöter ordförande samt tillsätter sekreterare.
Valberedningen sammanträder på kallelse av ordföranden eller minst halva antalet ledamöter.
Senast fyra veckor före förbundsstämman skall valberedningen publicera på förbundets hemsida sitt förslag beträffande varje val enligt 21§ Punkterna 11-18.
Valberedningen skall i sitt arbete fortlöpande följa verksamheten inom förbundsstyrelsen (FS).
Innan kandidatnominering påbörjas för val enligt 21§ punkterna 11-18, skall valberedningen meddela sitt förslag beträffande de val som skall förekomma.
(Valbar är varje i Sverige permanent bosatt person. Ledamot av förbundsstyrelsen är inte valbar som revisor eller revisorsuppleant
Om arbetstagares valbarhet stadgas i 14§.

## Förbundsstyrelsen (FS)

§26. Sammansättning samt kallelse och beslutsmässighet

Förbundsstyrelsen (FS) är, när förbundsstämma inte är samlad, förbundets beslutande organ.
För alla beslut krävs enkel majoritet och att minst 50% av FS ledarmöter är närvarande.
Styrelsen tillsätter sekreterare inom sig.
Styrelsen sammanträder på kallelse av ordföranden. Röstning får inte ske genom fullmakt. Om ordföranden finner det erforderligt, kan dock brådskande ärenden avgöras genom skriftlig omröstning eller vid telefonsammanträde. Sådant beslut skall anmälas vid det närmast därefter följande sammanträdet.
Styrelsen får överlåta sin beslutanderätt i vissa av ärenden till utskott som utses inom styrelsen, till kommitté eller annat organ som har tillsatts för särskild uppgift eller på enskild styrelseledamot eller anställd.
Den som fattat beslut med stöd av bemyndigande enligt föregående stycke skall regelbundet underrätta syrelsen härom.

§27. Förbundsstyrelsen (FS) åligganden

Åt förbundsstyrelsen åligger bl.a:
Att bedriva sin verksamhet enligt dessa stadgar och förbundsstämmans beslut
Att verka för dartsportens utveckling och utbredning inom Sverige samt gentemot utlandet
Att tillvarata Svenska Dartförbundets (SvDF:s) intressen och företräda Svensk Dartsport även som härvid följa utvecklingen inom denna sport utomlands och delta i det internationella samarbetet på dartsportens område
Att övervaka efterlevnaden av Riksidrottsförbundets (RF:s) och gällande World Dart Federations (WDF:s) stadgar samt Svenska Dartförbundets (SvDF:s) stadgar och i vederbörlig ordning utfärdade regler
Att följa och stödja verksamheten inom föreningarna, Specialdistriktsförbunden (SDF) samt granska Specialdistriktsförbundens (SDF:s) verksamhets- och förvaltningsberättelser
Att avge vederbörliga rapporter och yttranden
Att upprätta verksamhetsredovisning och årsbokslut samt förslag till verksamhetsinriktning och ekonomisk budget för kommande period, även i övrigt utarbeta och bereda förslag, planer m.m. att föreläggas förbundsstämman och tillse att av förbundsstämman fattat beslut verkställs inom av förbundsstämman fastställda ekonomiska ramar.
Att handha och ansvara för Svenska dartförbundets (SvDF:s) medel och material samt vidta lämpliga åtgärder för att stärka Svenska Dartförbundets (SvDF:s) ekonomi
Att utse arrangör för Svenska Dartförbundets (SvDF:s) mästerskapstävlingar och svara för tävlingarnas genomförande enligt gällande tävlingsregler
Att godkänna internationella och nationella tävlingar för svenskt deltagande i tävling eller uppvisning
Att besluta om utdelning av Svenska Dartförbundets (SvDF:s) utmärkelser
Att årligen upprätta röstlängd för Förbundsstämma att gälla för tiden 1 maj – 30 april
Att anställa Svenska Dartförbundets (SvDF:s) arbetstagare och bestämma om organisationen av Svenska Dartförbundets (SvDF:s) kansli inom av förbundsstämman fastställda ekonomiska ramar
Att enligt av Riksidrottsförbundets styrelse (RS) utfärdade anvisningar pröva och avgöra fråga om anslutning av förening som medlem i Svenska dartförbundet (SvDF) och om uteslutning av förening ur Svenska Dartförbundet (SvDF)
Att senast den 31 december varje år till Riksidrottsförbundet (RF) inlämna skriftliga uppgifter om vilka föreningar som under kalenderåret erlagt sina årsavgifter till Svenska Dartförbundet (SvDF)
Att fortlöpande till Riksidrottsförbundet (RF) anmäla avförda föreningar
Att på begäran av Riksidrottsförbundets styrelse (RS) lämna sådana upplysningar, som krävs för Riksidrottsförbundets styrelse (RS:s) stadgeenliga uppgifter, samt på begäran av riksidrottsnämnden (RIN) avge yttrande till nämnden
Att se till att Svenska Dartförbundets (SvDF:s)aktuella stadgar och styrelseprotokoll läggs upp på hemsidan
Att på alla tänkbara sätt hjälpa föreningarna i deras arbete med erforderliga dokument och handlägga löpande ärenden i övrigt.

§28. Prövningsrätt

Förbundsstyrelsen (FS) utövar prövningsrätt enligt 14 och 15 kap Riksidrottsförbundets (RF:s) stadgar.
Med stöd av 14 kap 8§ första stycket Riksidrottsförbundets (RF:s) stadgar förbehålls förbundsstyrelsen bestraffningsrätten avseende samtliga förseelser.
Förbundsstyrelsen får enligt 14 kap 8§ fjärde stycket Riksidrottsförbundets (RF:s) stadgar överlåta sin bestraffningsrätt till något av sina organ.

## Specialdistriktsförbund (SDF)

§29. Specialdistriktsförbund (SDF)

Specialdistriktsförbund (SDF), som är ideella föreningar, skall enligt dessa (SvDF:s) stadgar och Specialdistriktsförbundets (SDF:s) stadgar arbeta såsom Svenska Dartförbundets regionala organ i enlighet med Svenska Dartförbundets ändamål enligt §1.
Dartsportens SDF är indelat utifrån av Förbundsstyrelsen (FS) beslutade sammanslagningar av DF med dartverksamhet. Dessa är organ för Svenska Dartförbundets regionala verksamhet.
Förening tillhör det Specialdistriktsförbund (SDF) inom vars geografiska område föreningen har sin hemort.

§30. Specialdistriktsförbundens (SDF) gränser

Specialdistriktsförbunden (SDF) skall om möjligt representera samma geografiska område som ett RF-Distrikt (DF). Är detta inte möjligt skall befintligt Specialdistriktsförbund tillsammans med annat ansöka hos Förbundsstyrelsen om sammanslagning.
Specialdistriktsförbundens (SDF) namn skall om det sammanfaller med samma geografiska utbredning som ett RF-Distrikt (DF) bära samma geografiska namn. Om Specialdistriktsförbundet är en sammanslagning av flera RF-Distrikt (DF) skall de bära ett namn som geografiskt beskriver dess lokalisering. Namnet skall godkännas av Förbundsstyrelsen (FS).
Alla Specialdistriktsförbund (SDF) skall heta Dartförbund.

§31. Specialdistriktsförbundens (SDF:s) stadgar

Specialdistriktsförbundens (SDF:s) stadgar skall följa de av Svenska Dartförbundet (SvDF) fastslagna och av Riksidrottsförbundets styrelse (RS) granskade normalstadgar för Specialdistriktsförbund (SDF).
Svenska Dartförbundet skall godkänna de av Specialdistriktsförbunds (SDF:s) -mötet antagna stadgarna. Svenska Dartförbundet har rätt att påtala ändring av stadgarna om de strider mot normalstadgarna eller på annat sätt anses vara olämpliga.

## Föreningarna

§33. Medlemskap i Svenska Dartförbundet (SvDF)

Ideell förening får efter skriftlig ansökan upptas som medlem i Svenska Dartförbundet (SvDF) om samtliga av nedanstående villkor är uppfyllda.
Ansökningen om medlemskap är upprättad enligt Riksidrottsförbundet (RF:s) anvisningar och är åtföljd av föreningens stadgar.
Föreningen på sitt program har sådan dartverksamhet som innefattas i förbundet.
Föreningen har förbundit sig att i sin idrottsliga verksamhet tillämpa de principer på vilka Riksidrottsförbundets (RF:s) normalstadgar för idrottsförening bygger.
Föreningens namn inte är olämpligt eller kan förväxlas med en till Riksidrottsförbundet (RF) redan ansluten förenings namn.
Föreningen har betalat de avgifter som i vederbörlig ordning har bestämts.
Lämnas förenings ansökan utan bifall, får föreningen överklaga beslutet enligt reglerna i 15 kap Riksidrottsförbundets (RF:s) stadgar

§34. Utträde samt uteslutning av förening

Förening som önskar utträda ur Svenska Dartförbundet (SvDF), skall skriftligen anmäla detta. Har föreningen inte betalat föreskrivna avgifter, bestämmer förbundsstyrelsen (FS) om de skall betalas eller inte.
Förening som inte har betalat årsavgift under två på varandra följande år, får anses ha begärt sitt utträde. Medlemskap upphör i sådant fall genom att föreningen avförs från medlemsförteckningen.
Utan att anmälan om utträde föreligger får förening uteslutas om den – trots påminnelser underlåter att följa vad som föreskrivs i dessa (SvDF) stadgar eller Riksidrottsförbundets (RF:s) stadgar.
Förening får också uteslutas, om den har underlåtit att rätta sig efter beslut som i vederbörlig ordning har fattats av Svenska Dartförbundet (SvDF), Regionen (SDF) eller Riksidrottsförbundet (RF) eller annars påtagligt har motarbetat Svensa Dartförbundets (SvDF:s) intressen.
Fråga om uteslutning får inte avgöras förrän föreningen har fått tillfälle att yttra sig inom av förbundsstyrelsen (FS) angiven tid. I beslut om uteslutning skall skälen här för redovisas samt anges vad den uteslutna föreningen skall iaktta för överklagande av beslutet.
Beslut om uteslutning får överklagas enligt reglerna i 15 kap Riksidrottsförbundets (RF:s) stadgar.

§35. Specialdistriktsförbundstillhörighet

Förening tillhör dels det Specialdistriktsförbund (SDF) inom vars område föreningens hemort är belägen och dels det RF-Distrikt (DF) inom vilket föreningens hemort är belägen.

§36. Rösträtt vid Specialdistriktsförbundsmöte

Om förenings rösträtt vid Specialdistriktsförbunds (SDF)-möte föreskrivs i Specialdistriktsförbundets (SDF:s) stadgar.

§37. Åligganden

Förening skall
Följa Riksidrottsförbundets (RF:s) stadgar samt Svenska Dartförbundets (SvDF:s) stadgar, tävlingsbestämmelser, seriebestämmelser, bestraffningsbestämmelser,  övriga bestämmelser och beslut fattade av överordnat idrottsorgan,
årligen betala årsavgift och avge årsrapport samt till Svenska Dartförbundet(SvDF) insända sin verksamhetsredovisning och årsbokslut för sist förflutna verksamhetsår.
till Riksidrottsförbundet (RF) insända de uppgifter som begärs av Riksidrottsförbundets styrelse (RS) beträffande föreningens verksamhet samt på begäran av Riksidrottsnämnden (RIN) avge yttrande till nämnden,
föra räkenskaper och upprätta verksamhetsberättelse med resultat- och balansräkning, föra protokoll vid årsmöten, andra föreningsmöten och styrelsens sammanträden samt föra medlemsförteckning.
hålla årsmöte och härvid, efter verkställd revision, besluta om ansvarsfrihet för styrelsens förvaltning för det gångna året
på begäran av Riksidrottsförbundets styrelse(RS), förbundsstyrelsen (FS) eller vederbörande Regionsstyrelsen (SDFS)- eller DFstyrelse ställa föreningens handlingar till förfogande, samt lämna av dessa organ begärda uppgifter.

§38. Medlemmar i förening

Enskild person upptas som medlem i förening efter ansökan.
Ansökan om medlemskap får avslås endast om det kan antas att sökanden kommer att motarbeta föreningens ändamål eller intressen.
Medlem får inte uteslutas av annan anledning än att medlemmen har försummat att betala stadgade avgifter till föreningen, motarbetat dess verksamhet eller ändamål, eller uppenbarligen skadat föreningen intressen.
Beslut om vägrat medlemskap eller om uteslutning skall fattas av föreningsstyrelsen och får av den berörde överklagas till förbundsstyrelsen (FS) enligt reglerna i Riksidrottsförbundets (RF:s) stadgar.
Medlem har rätt att delta i föreningens idrottsliga verksamhet under de former som är vedertagna inom idrotten och på samma villkor som gäller för övriga medlemmar.

§39. Spelarlicens

För deltagande i av Svenska Dartförbundet (SvDF), Regionen (SDF) eller Dartdistriktet (DD) sanktionerad eller arrangerad tävling krävs, om ej annat sägs i Svenska Dartförbundets (SvDF:s) tävlingsbestämmelser, att spelaren innehar spelarlicens i Svenska Dartförbundet (SvDF) för en i Svenska Dartförbundet (SvDF) registrerad förening. Rapportering av spelaruppgifter skall ske i enlighet med av förbundsstyrelsen (FS) meddelad ordning.

## Revisorer och revision

§40. Revisorer och revision

Svenska Dartförbundets verksamhet, förvaltning och räkenskaper skall revideras av en auktoriserade eller godkänd revisor, och en medlemsrevisor.
Förbundsstyrelsens (FS) räkenskaper och övriga handlingar överlämnas till revisorerna senast den 15 juni årligen. Handlingarna skall sedan efter verkställd revision med revisorernas berättelse vara förbundsstyrelsen tillhanda senast den 15 juli.

## Tävlingsbestämmelser och föreskrifter

§41. Tävlingsbestämmelser

	Utöver dessa stadgar hänvisas till SvDF:s övriga bestämmelser och föreskrifter, bland vilka märks:
	– SvDF:s tävlingsbestämmelser.
	– SvDF:s tävlingsbestämmelser för riksseriespel.
	– SvDF:s riktlinjer för bestraffningsärenden.
	– SvDF:s anvisningar för sanktionerade tävlingar.
