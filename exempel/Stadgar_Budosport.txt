Stadgar
Svenska Budo & Kampsportsförbundet
Stadgarna reviderade 2016-03-19

Förbundet bildades den 27 november 1960 under namnet Svenska Judoförbundet
och anslöts till Sveriges Riksidrottsförbund den 25 november 1961. Den 15 november
1969 ändrades namnet till Svenska Budoförbundet. I november 1987 bildade judo ett
eget förbund, i maj 1997 gjorde taekwondo detsamma och i januari 2010 övergick
karate till eget förbund. Förbundet ändrade namn till Svenska Budo & Kampsportsförbundet den 22 mars 2003. Dessa reviderade stadgar har antagits vid förbundets
årsstämma 19 mars 2016.

1 kap Idrottsrörelsens verksamhetsidé, vision
och värdegrund.
Idrottens verksamhetsidé
Vi bedriver idrott i föreningar för att ha roligt, må bra och utvecklas under hela livet.
Definitioner och konstateranden:
Idrott är
fysisk aktivitet som vi utför för att kunna ha roligt, må bra och prestera mera.
Idrott består av
träning och lek, tävling och uppvisning.
Idrotten ger
fysisk, psykisk, social och kulturell utveckling.
Vi organiserar vår idrott
i självständiga föreningar och förbund som tillsammans utgör en fri och frivillig
folkrörelse förenad i Riksidrottsförbundet.
Vi delar in vår idrott
efter ålder och ambitionsnivå. Med barnidrott avser vi i allmänhet idrott till och med
tolv års ålder. Med ungdomsidrott avser vi idrott för tonåringar och unga vuxna 1325 år. Med vuxenidrott avser vi idrott för dem som är över 25 år.
I barnidrotten leker vi och ger barnen tillfälle att pröva på olika idrotter. Att ge
barnen möjlighet till allsidig idrottsutveckling är normgivande för verksamheten.
Tävling är en del av leken och ska alltid ske på barnens villkor.
I ungdomsidrotten och vuxenidrotten skiljer vi på breddidrott och elitinriktad idrott.
1

I den elitinriktade idrotten är prestationsförbättring och goda tävlingsresultat
vägledande. I breddidrotten är hälsa, trivsel och välbefinnande normgivande, även
om prestation och tävlingsresultat ofta tjänar som sporre.
Vi är en samlad idrottsrörelse
som verkar för samma vision och värdegrund, den genomsyrar alla förbund och
föreningar, såväl bredd som elit. Vi värnar om den svenska idrottsrörelsens tradition
där elit- och breddverksamhet sker i nära samverkan, som ger inspiration, utveckling
och livskraft. Inom idrottsrörelsen respekterar alla förbund och föreningar, såväl elit
som bredd, varandras roller och verksamhetsvillkor.
Idrotten följer
FN:s deklaration om de mänskliga rättigheterna, FN:s konvention om barnets
rättigheter (barnkonventionen) och FN:s internationella konvention om rättigheter
för personer med funktionsnedsättning.

Idrottens vision
Svensk idrott – världens bästa
Svensk idrott vill vara bäst i världen för alla på alla nivåer. Vi vill ständigt utvecklas
och förbättras både till form och innehåll. Det bygger på en självstyrande och samlad
idrottsrörelse med starka förbund och föreningar samt en utbildningsverksamhet i
världsklass.

Idrottens värdegrund
Glädje och gemenskap
Glädje och gemenskap är starka drivkrafter för att idrotta. Vi vill bedriva och
utveckla all verksamhet så att vi ska kunna ha roligt, må bra och prestera mera.
Demokrati och delaktighet
Föreningsdemokratin innebär att alla medlemmars röst har lika värde. Delaktighet
innebär att alla som deltar får vara med och bestämma om och ta ansvar för sin
verksamhet. Demokrati och delaktighet ska utövas jämställt och oavsett bakgrund.
Allas rätt att vara med
Allas rätt att vara med innebär att alla som vill ska kunna vara med utifrån sina
förutsättningar. Alla som vill, oavsett nationalitet, etniskt ursprung, religion, ålder,
kön, könsidentitet eller sexuell läggning samt fysiska och psykiska förutsättningar,
får vara med i föreningsdriven idrottsverksamhet.
Rent spel
Rent spel och ärlighet är en förutsättning för tävlande på lika villkor. Det innebär att
följa överenskommelser och leva efter god etik och moral. Detta inkluderar bland
annat att aktivt arbeta mot doping, matchfixning, osund ekonomi och annat fusk
samt mot mobbing, trakasserier och våld såväl på som utanför idrottsarenan.

2

1§

Idrottsrörelsens verksamhetsidé, vision och värdegrund

Idrott ska bedrivas i enlighet med den av RF-stämman beslutade verksamhetsidén,
visionen och värdegrunden.

2 kap Allmänna bestämmelser
1§

Uppgift

1.1

Svenska Budo & Kampsportsförbundet, nedan benämnt Förbundet, har till
uppgift att befrämja Förbundets idrotter och anslutna föreningar.

2§

Omfattning

2.1

Förbundet är såsom specialidrottsförbund anslutet till Sveriges
Riksidrottsförbund (RF) vars stadgar och bestämmelser utgör grunden för
Förbundets administrativa verksamhet.

2.2

Förbundet består av de föreningar som enligt 8 kap 1 § i RF:s stadgar och 6
kap 2 § dessa stadgar blivit medlemmar av Förbundet. Dessa föreningar är
regionalt sammanslutna i distriktsförbund (SDF) och nationellt uppdelade i
olika underförbund (UF).

2.3

I händelse av konflikt mellan Förbundets stadgar och UF:s eller SDF:s
stadgar ska Förbundets stadgar gälla. I händelse av konflikt mellan
Förbundets stadgar och RF:s stadgar ska RF:s stadgar gälla.

3§

Idrotter

3.1

En ny idrott ska till utformning och namn vara urskiljbar från befintliga
idrotter i Förbundet.

3.2

Förbundsstämman beslutar om godkännande av ny idrott.

4§

Anslutna Underförbund

4.1

Förbundets idrottsliga verksamhet bedrivs inom de anslutna
Underförbunden (UF).

4.2

UF är egna juridiska personer men ska följa de bestämmelser som reglerar
deras förhållande till Förbundet enligt dessa stadgar. UF som inte följer dessa
bestämmelser kan uteslutas av förbundsstämman.

4.3

En idrott kan inte administreras av mer än ett UF.

4.4

Bildande eller inval av nytt UF beslutas av ordinarie förbundsstämma.

4.5

UF:s stadgeändringar ska godkännas av Förbundsstyrelsen, varvid enkel
majoritet tillämpas.

4.6

UF:s verksamhets- och räkenskapsår ska sammanfalla med Förbundets.
3

4.7

UF:s årsstämma ska äga rum före Förbundsstämman.

4.8

Inval av nytt UF kan bara ske om detta har minst 500 medlemmar, fördelade
på minst 10 föreningar fördelade på minst 3 distrikt.

5§

Beslutande organ

5.1

Förbundets beslutande organ är förbundsstämma, extra förbundsstämma
och, när stämman inte är samlad, Förbundsstyrelsen (FS).

6§

Distriktsförbund

6.1

Förbundet har för sin regionala verksamhet distriktsförbund (SDF).
Huvudman för SDF är Förbundet på så sätt att SDF:s verksamhet ska vara i
överensstämmelse med Förbundets verksamhet.

6.2

SDF bildas av Förbundet. För SDF är stadgat i 7 kap.

6.3

FS ska vid behov genomföra granskning av SDF:s verksamhet, räkenskaper
och beslutshandlingar. FS kan vid behov anföra påkallande av att ärende ska
behandlas vid SDF:s årsstämma.

7§

Verksamhet

7.1

Förbundets verksamhet regleras genom dessa stadgar samt övriga
bestämmelser, fastställda av förbundsstämma eller förbundsstyrelse, eller av
förbundsstämma eller förbundsstyrelse utsett organ.

7.2

Förbundet har till uppgift att befrämja Förbundets idrotter och anslutna
föreningar, driva det gemensamma kansliet, samordna gemensamma
aktiviteter samt teckna och ansvara för Förbundets olycksfallsförsäkring för
anslutna medlemmar.

8§

Verksamhets- och räkenskapsår

8.1

Förbundets verksamhets- och räkenskapsår omfattar tiden 1 januari t.o.m. 31
december.

9§

Hedersledamot

9.1

Förbundet kan till hedersledamot eller ständig ledamot i styrelsen kalla
enskild person i Förbundet som på ett utomordentligt sätt främjat
Förbundets syften.

9.2

Hedersledamot och ständig ledamot utses av förbundsstämma på förslag av
enig förbundsstyrelse.

10 § Stadgetolkning
10.1

Om det uppstår osäkerhet om hur dessa stadgar ska tolkas, eller om det
skulle uppkomma en situation som inte varit förutsedd i stadgarna, ska
4

frågan hänskjutas till nästa förbundsstämma. Kan ärendet inte vänta ska FS
avgöra frågan.

11 § Stadgeändring
11.1

Förslag till ändring av stadgarna eller Förbundets upplösning ska lämnas in
skriftligen och avgöras enligt bestämmelserna i 2 kap 12 §.

12 § Beslutsmässighet i stadgefrågor
12.1

För bifall till stadgeändring fordras beslut av förbundsstämman med minst
2/3 av antalet angivna röster.

12.2

För Förbundets upplösning krävs att beslut om detta fattas med minst 2/3 av
angivna röster vid två på varandra följande ordinarie förbundsstämmor,
hållna med minst ett års mellanrum.

12.3

Beslut om upplösning ska även innehålla föreskrifter om användning av
Förbundets tillgångar för idrottsliga ändamål.

13 § Ekonomi
13.1

Förbundet ska utan avgift administrera all ekonomihantering inklusive
bokföring och årsredovisning åt anslutna UF, på ett sådant sätt att varje UF:s
ekonomi är särskiljbar.

13.2

Undantag från § 13.1 ovan, på så sätt att UF själv ska administrera sådan
uppgift, får endast beslutas enhälligt av FS, och då endast om förbundets och
RF:s intresse av insyn kan säkerställas och ske utan olägenhet för förbundet.

13.3

Beslut om återkallande av medgivande av undantag, får fattas av FS med
2/3-dels majoritet och går i verkställighet omedelbart.

3 kap Förbundsstämma
1§

Tidpunkt och kallelse

1.1

Förbundsstämman är Förbundets högsta beslutande organ. Ordinarie
förbundsstämma hålls årligen under mars månad på tid och plats som FS
bestämmer.

1.2

Kallelse till förbundsstämman utfärdas av FS och införs i Förbundets
officiella kungörelseorgan samt på Förbundets hemsida senast 30 dagar före
mötet.

1.3

Föredragningslista ska tillsammans med verksamhets- och
förvaltningsberättelser samt eventuella propositioner och motioner, inklusive
styrelsens förslag med anledning av dessa, läggas upp på Förbundets
hemsida senast 14 dagar före mötet.
5

2§

Extra förbundsstämma

2.1

FS kan, då den finner det motiverat, sammankalla extra förbundsstämma.
Vid sådant möte får endast i föredragningslistan upptagna ärenden
behandlas för avgörande.

2.2

Kallelse ska ske senast 14 dagar före mötet genom kungörelse i RF:s och
Förbundets officiella kungörelseorgan. Föredragningslistan utsänds till
samtliga av förbundsstämma, FS eller UF valda eller utsedda förtroendemän,
SDF och föreningar senast 7 dagar före mötet.

2.3

FS är skyldig att kalla till extra förbundsstämma när Förbundets revisorer
gemensamt med motivering skriftligen kräver det, eller när det skriftligen
begärs av minst 1/3 av Förbundets föreningar som haft rösträtt enligt den
röstlängd som gällde vid föregående förbundsstämma, och som alltjämt
innehar rösträtt enligt dessa stadgar.

3§

Rösträtt

3.1

För att ha rösträtt på förbundsstämma ska förening till Förbundet respektive
UF senast den 31 januari innevarande verksamhetsår erlägga av
förbundsstämma respektive UF-stämma fastställda avgifter samt till
Förbundet och RF insända begärda årsrapporter. Detta gäller även tidigare
års eventuella obetalda avgifter.

3.2

Varje röstberättigad förening har en röst för varje påbörjat 100-tal redovisade
medlemmar, dock högst 3 röster.

3.3

Förening ska representeras av förtroendevald ledamot i föreningen eller
befullmäktigat ombud. Ombud ska vara medlem i en till Förbundet ansluten
förening. Fullmakt för egen förening ska vara skriftlig. Fullmakt för annan
medlem än egen förening ska alltid vara skriftlig. Ombud får ha högst 2
fullmakter för annan medlem än egen förening. Vald ordinarie
förbundsstyrelseledamot får inte vara ombud.

4§

Omröstning och beslut

4.1

Omröstning ska ske öppet. Om röstberättigat ombud begär det ska
omröstning vid val ske med slutna sedlar.

4.2

Alla frågor, utom sådana som rör stadgeändring eller Förbundets
upplösning, avgörs genom enkel majoritet. Vid lika röstetal ska lotten
avgöra.

4.3

För ändringar av föredragningslista krävs 2/3 majoritet. Frågor av ekonomisk
natur, om stadgeändring eller Förbundets upplösning får dock tas upp till
avgörande bara om de finns upptagna på föredragningslistan.

4.4

Förbundsstämma är beslutsmässig med det antal röstberättigade ombud som
efter kallelse i föreskriven ordning deltar i mötets beslut.

6

5§

Ärenden

5.1

Vid ordinarie förbundsstämma ska följande ärenden behandlas:
1. Mötets öppnande,
2. Upprop, fullmaktsgranskning samt fastställande av röstlängd för mötet,
3. Fråga om mötet är behörigen utlyst,
4. Val av ordförande vid mötet,
5. Val av sekreterare vid mötet,
6. Val av två justeringsmän att jämte mötesordföranden justera mötets
protokoll, samt val av två rösträknare,
7. Godkännande av föredragningslista,
8. Föredragande av verksamhetsberättelse,
9. Föredragande av förvaltningsberättelse,
10. Revisorernas berättelse,
11. Fråga om ansvarsfrihet för FS,
12. Behandling av ärenden, som FS föreslår förbundsstämman
(propositioner),
13. Behandling av motioner som i stadgeenlig tid inkommit till FS. Till
motionen ska ha fogats ett yttrande från FS,
14. Inval och uteslutning av idrotter,
15. Inval och uteslutning av UF,
16. Fastställande av verksamhetsplan för innevarande verksamhetsår,
17. Fastställande av årsavgift till Förbundet och UF för nästkommande
verksamhetsår,
18. Fastställande av eventuella extra avgifter för innevarande verksamhetsår,
19. Fastställande av eventuella styrelsearvoden,
20. Fastställande av budget för innevarande verksamhetsår,
21. Val av ordförande i Förbundet, för en tid av 1 år,
22. Val av sex ledamöter i FS för en tid av 1 år,
23. Val av två revisorer, varav en ska vara auktoriserad revisor,
24. Val av två revisorssuppleanter, varav en ska vara auktoriserad revisor,
25. Val av ordförande i valberedningen samt 2 övriga ledamöter. Antalet
övriga ledamöter ska vara lika fördelat mellan könen,
26. Val av ombud och suppleanter till RF:s Stämma,
27. Mötets avslutande.

7

6§

Valbarhet

6.1

I sammansättningen av FS-ledamöter ska en jämn fördelning avseende
idrotter, kön, ålder, etnicitet och geografisk spridning eftersträvas.

6.2

Arbetstagare inom Förbundet, UF och SDF får inte väljas till ordinarie
ledamot i FS, ej heller till revisor eller revisorssuppleant inom Förbundet.

6.3

Ledamot eller suppleant i styrelse inom Förbundet eller anslutet UF är inte
valbar som revisor eller revisorssuppleant.

7§

Förslag till ärenden att behandlas vid förbundsstämman

7.1

Förslag till ärenden att behandlas vid ordinarie förbundsstämma (motioner)
ska skriftligen ha inkommit till Förbundet senast den 15 januari. Det är
motionärens ansvar att kontrollera att motionen inkommit till Förbundet i
tid. Rätt att motionera har UF-styrelse, distriktsförbundsstyrelse samt
förening i Förbundet.

4 kap Förbundsstyrelsen (FS)
1§

Arbetsår

1.1

FS är, då förbundsstämman inte är samlad, Förbundets beslutande organ.
Styrelsens arbetsår omfattar tiden mellan två på varandra följande ordinarie
förbundsstämmor.

2§

Styrelsens sammansättning

2.1

FS består av förbundsordförande och sex ledamöter.

2.2

FS konstituerar sig själv och ska vid första FS-möte fastställa styrelsens
arbetsfördelning genom val av vice förbundsordförande och förbundskassör,
samt vid behov därutöver andra funktioner.

3§

Adjungerade ledamöter

3.1

FS äger rätt att vid behov adjungera enskild person.

4§

Kommittéer

4.1

Vid behov kan FS tillsätta kommittéer för speciella ändamål.

5§

Funktionärer

5.1

FS utser vid behov ytterligare funktionärer.

8

6§

Kallelse

6.1

FS ska sammanträda minst tre gånger årligen efter kallelse, som ska skickas
till samtliga ledamöter senast en vecka före respektive möte.

7§

Beslutsmässighet

7.1

FS är beslutsmässig när minst fyra ledamöter är närvarande. För alla beslut
krävs att minst fyra ledamöter är ense om beslutet.

7.2

Beslut fattas med enkel majoritet där annat ej angivits i dessa stadgar.

7.3

Om ordföranden anser det motiverat, får brådskande ärenden avgöras
genom skriftlig omröstning eller via telefonbeslut. Beslut i sådant ärende ska
rapporteras vid närmast följande förbundsstyrelsemöte.

8§

Uppgifter

8.1

FS ska bland annat:
1. Verkställa förbundsstämmans beslut.
2. Utgöra ett sammanhållande och impulsgivande organ inom de idrotter
Förbundet administrerar och hålla sig väl underrättad om den
verksamhet som bedrivs av SDF, UF och föreningar.
3. I samförstånd med UF befrämja tävlingsutbyte med utländska
idrottsorganisationer och upprätthålla erforderliga kontakter med sådana
organisationer.
4. Uppfylla de krav som myndigheter ställer på Förbundet vid tävling,
uppvisning och idrottsutövning samt delegera sanktionsrätt och
tillsynsskyldighet till respektive UF.
5. Ansöka hos RF om SM-status för idrotter efter ansökan av UF, samt ha
särskilt överinseende över DM, SM, NM, EM och VM.
6. Ansvara för och leda kansliets arbete.
7. Föra register över anslutna föreningar.
8. Prova och avgöra överklagande av i lägre instans fattade beslut enligt 8
och 15 kap i RF:s stadgar.
9. Handha och ansvara för Förbundets tillgångar, förelägga
förbundsstämman verksamhetsplan för verksamhetsåret samt upprätta
Förbundets budget. Ansöka om anslag hos RF.
10. Verkställa en rättvis och lämplig fördelning av medel som ställts till
Förbundets förfogande.
11. Hålla UF-styrelserna underrättade om beräknad medelstillgång.
12. Bestämma tid och plats för förbundsstämma.

9

13. Upprätta röstlängder för förbundsstämman och anslutna UF:s stämmor,
samt göra vederbörliga förberedelser för förbundsstämman.
14. Upprätta och i god tid före stämman hålla verksamhets- och
förvaltningsberättelser, sammanträdesprotokoll samt räkenskaper med
tillhörande handlingar tillgängliga för revision. Handlingarna ska senast
30 dagar före stämman lämnas till revisorerna.
15. Framlägga eventuella förslag till hedersledamöter i Förbundet eller
ständig ledamot i FS enligt 2 kap 7 §.
16. Besluta om utdelning av Förbundets förtjänsttecken.
17. Meddela RS vilka som valts till Förbundets ombud, respektive
suppleanter för dessa, till RF:s Stämma.
18. På begäran av RS lämna upplysningar som RS behöver för att kunna
fullfölja sina stadgeenliga uppgifter.
19. Granska och godkänna av UF, SDF och föreningar antagna stadgar och
medaljreglementen.
20. Medverka vid bildande av SDF.
21. Föra protokoll och register samt sköta löpande ärenden i övrigt.
22. Beställa mästerskapstecken av RF.
23. Biträda SDF.
24. Utse mottagare av Förbundets stipendier.
25. Sköta den löpande icke idrottsspecifika verksamheten och ombesörja att
idrottsspecifika ärenden förmedlas till berört UF.
26. Inom sig utse en ungdomsansvarig samt en jämställdhetsansvarig.

5 kap Förbundets revision
1§

Tillsättande av revisorer

1.1

SB&K:s räkenskaper och förvaltning granskas årligen av två revisorer. Dessa
samt suppleanter utses av ordinarie förbundsstämma.

1.2

En av de ordinarie revisorerna som väljs av stämman ska vara auktoriserad
revisor.

2§

Uppgifter

2.1

Revisorerna ska före ordinarie förbundsstämma efter verkställd revision till
FS överlämna sin berättelse tillsammans med de från FS för revision
mottagna handlingarna.

10

6 kap Föreningar
1§

Stadgar

1.1

För förening gäller obligatoriska delar i RF:s normalstadgar för förening.
Utan godkända stadgar kan förening inte väljas in i Förbundet.

1.2

Förenings stadgar får ej innehålla mot Förbundet eller RF stridiga stadgar.

2§

Inval

2.1

Förening ska skriftligen tillställa Förbundet ansökan om medlemskap.

2.2

FS fattar beslut om inval av ansökande förening efter utlåtande från aktuellt
UF och SDF, som ska ha inkommit till Förbundet inom fyra veckor.

2.3

Föreningen ska uppfylla nedanstående villkor för att medlemskap ska
beviljas:
1. Föreningen bedriver en idrott i enlighet med Förbundets definition och
bestämmelser.
2. Ansökan görs på ett av RF fastställt formulär tillsammans med
föreningens antagna stadgar.
3. Föreningen har förbundit sig att tillämpa de principer på vilka RF:s
normalstadgar för idrottsföreningar bygger.
4. Föreningens namn är inte olämpligt eller kan förväxlas med till RF redan
ansluten förening.
5. Föreningen har betalat av Förbundet och UF fastställda medlemsavgifter.
6. Föreningen har godkänd eller godtagbar instruktör.
7. Föreningen bedriver inte sådan verksamhet som uppenbarligen skadat
eller kan skada Förbundets eller UF:s anseende i samhället, eller som
strider mot i 10 kap angivna etiska normer.
8. Föreningen tillhör inte annan organisation som bedriver en med
Förbundet konkurrerande verksamhet.

2.4

Förening som erhållit medlemskap i Förbundet är därmed automatiskt även
medlem i RF och aktuellt UF, samt tillhör det SDF inom vars gränser
föreningen har sin hemort.

2.5

Beslut om nekat medlemskap kan överklagas till Riksidrottsnämnden (RIN)
enligt reglerna i RF:s stadgar.

3§

Utträde och uteslutning

3.1

Förening som önskar utträda ur Förbundet, ska göra skriftlig anmälan om
detta till Förbundet. Utträde ur Förbundet innebär alltid också utträde ur
aktuellt UF.
11

3.2

Föreningen kan uteslutas, om den trots påminnelser:
1. Underlåtit att senast den 31 januari verksamhetsåret varje år till
Förbundet, UF och distrikt erlägga fastställda avgifter.
2. Underlåtit att senast den 31 januari verksamhetsåret varje år insända
begärda årsrapportuppgifter.
3. Saknar godkänd eller godtagbar instruktör.
4. Bedriver sådan verksamhet som uppenbarligen skadat eller kan skada
Förbundets eller UF:s anseende i samhället, eller som strider mot i 10 kap
angivna etiska normer.
5. I övrigt underlåter att följa vad som föreskrivs i RF:s, dessa och aktuellt
UF:s stadgar.
6. Tillhör annan organisation som bedriver en med Förbundet eller dess UF
konkurrerande verksamhet.

3.3

Beslut om uteslutning fattas av FS, efter att aktuellt UF och föreningen
beretts tillfälle att yttra sig över de anförda grunderna för uteslutning.
Beslutet ska med angivande av skälen meddelas föreningen inom två veckor.

3.4

Beslut om uteslutning gäller automatiskt medlemskapet i både UF och
Förbundet.

3.5

Beslutet kan överklagas hos Riksidrottsnämnden (RIN) enligt RF:s stadgar,
senast tre veckor efter det att beslutet kommit föreningen tillhanda.

4§

Åtaganden

4.1

Föreningen ska:
1. Följa RF:s, Förbundets och UF:s stadgar, tävlingsregler och övriga
bestämmelser och reglementen.
2. Till Förbundet och distrikt senast den 31 januari erlägga av Förbundets
stämma, UF-stämman och distriktsstämman fastställda avgifter för
innevarande verksamhetsår.
3. Till Förbundet och RF senast den 31 januari rapportera antal medlemmar
i föreningen på anvisat sätt.
4. På begäran lämna sina räkenskaper och övriga handlingar till Förbundet,
UF eller distrikt för granskning. Granskning som sker efter att årsstämma
fastställt sådan räkenskap eller handling som avses, får endast ske av
Förbundet på begäran av medlem i berörd förening, av UF eller av SDF,
samt om Förbundet finner att det föreligger särskilda skäl till
granskningen.
5. Föra kassabok, protokollsbok och medlemsförteckning. Hålla årsstämma
och på denna, efter verkställd revision, ta ställning till frågan om
ansvarsfrihet för styrelsen.

12

5§

Behörighet

5.1

Förening som inte är ansluten till ett UF eller som inte har fullgjort sina
förpliktelser gentemot ett UF enligt dessa stadgar, har inte rätt att deltaga i
någon av UF:s instanser anordnade tävlingar, träningsläger eller övriga UFarrangemang.

7 kap Distriktsförbunden
1§

Distriktsindelning

1.1

För Förbundets regionala verksamhet ska finnas SDF
(specialdistriktsförbund).
SDF ska enligt dessa stadgar och SDF:s stadgar arbeta i enlighet med
Förbundets ändamål och uppgift. Förbundet fastställer SDF:s geografiska
verksamhetsområde.

1.2

Förening tillhör det SDF inom vars geografiska område föreningen har sin
hemort.

2§

Namn och verksamhetsområde

2.1

Distriktsförbundens namn och verksamhetsområde
1. Distrikt Övre Norra – Norrbottens län, Västerbottens län,
2. Distrikt Nedre Norra - Jämtlands län, Västernorrlands län,
3. Distrikt Mellan – Dalarnas län, Värmlands län, Södermanlands län,
Örebro län, Uppsala län, Västmanlands län, Gävleborgs län,
4. Stockholm-Gotlands Budo & Kampsportsförbund – Stockholms län,
Gotlands län,
5. Distrikt Väst – Västra Götalands län, Hallands län,
6. Distrikt Öst – Östergötlands län, Jönköpings län, Kalmar län, Kronobergs
län, Blekinge län,
7. Skånes Budo & Kampsportsförbund – Skåne län.

2.2

Ändring av SDF:s geografiska område samt ändring av SDF:s namn beslutas
av förbundsstämman.

2.3

Upplösning av SDF kan endast ske efter godkännande av förbundsstämma.
Överskjutande tillgångar efter upplöst SDF ska överföras till Förbundet.

3§

Specialdistriktsförbundens stadgar

3.1

SDF:s stadgar ska följa de av förbundsstämman fastslagna och av RS
granskade normalstadgarna för SDF.
13

3.2

FS ska godkänna de av SDF-mötet antagna stadgarna, med rätt för FS att
påtala ändring av stadgarna om de strider mot normalstadgarna eller på
annat sätt anses vara olämpliga.

3.3

SDF ska hålla årsstämma årligen senast under mars månad, dock ej senare än
Förbundets årsstämma.

4§

Revisorer och revision

4.1

SDF:s räkenskaper och förvaltning granskas av två revisorer. De utses av
SDF:s stämma.

8 kap Tävlingar
1§

Deltagande i mästerskapstävlingar

1.1

För tävling om RF:s och Förbundets mästerskapstecken gäller RF:s stadgar,
12 kap och övriga fastställda tävlingsbestämmelser. All tävlingsverksamhet
ska administreras av Förbundets anslutna UF.

1.2

Utländsk medborgare, som är stadigvarande bosatt i Sverige sedan minst ett
år, äger rätt att deltaga i SM- och DM-tävlingar.

2§

Deltagande i Distriktsmästerskap

2.1

Under ett och samma kalenderår får föreningsmedlem deltaga i
distriktsmästerskapstävling i samma idrott endast i det distrikt där
föreningens hemort är belägen.

2.2

Under ett och samma kalenderår får föreningsmedlem deltaga i
distriktsmästerskapstävling i samma idrott endast inom ett distrikt.

3§

Deltagande i internationella tävlingar

3.1

Bara den som uttagits till landslag av UF-styrelse får representera Sverige i
internationella tävlingar. Den som inte är landslagsuttagen får inte bära
sådan utrustning eller uppträda på ett sådant sätt att arrangör, medtävlande
eller publik ges intrycket att denna representerar Sverige.

9 kap Representationsbestämmelser
1§

Medlemskap i flera föreningar

1.1

Medlem ska inte tävla för mer än en förening i samma idrott.

14

10 kap Etiska normer
1§

Syfte

1.1

Dessa normer avser att skapa förståelse och respekt för de etiska riktlinjer,
som ska ligga till grund för all utövning av idrott inom Förbundet. Allt
utövande av idrott ska ske i en anda av gott samförstånd och respekt mellan
deltagarna.

2§

Tillämpningsområden

2.1

Reglerna gäller för samtliga utövare, instruktörer och ledare.

3§

Ansvar

3.1

Föreningen ska ha godkänd eller godtagbar instruktör. Instruktörer och
ledare bär ansvaret för att instruktion, träning och övrig utbildning sker i
enlighet med UF:s regler och normer.

3.2

Det är varje instruktörs och ledares skyldighet att följa utvecklingen inom sin
idrott och att med uppmärksamhet tillse att utövarna följer idrottens regler
och normer.

3.3

Brott mot dessa regler ska omedelbart påtalas och den enskilde utövaren ska
ges klara direktiv om gällande regler.

3.4

Varje instruktör och ledare som undervisar i självförsvar har skyldighet att
informera utövare i brottsbalkens bestämmelser om nödvärnsrätt.

4§

Instruktion och träning

4.1

Instruktör och ledare ska i sin utbildning sträva efter att följa de framsteg
som sker inom idrottslig forskning och utveckling.

4.2

Instruktör och ledare ska vara föredömen inom sin idrott och lära eleverna
ett sportsligt uppträdande såväl inom som utom träningslokalen.

4.3

Vid undervisning ska instruktör:
1. Lära ut enbart tekniker och grepp som är godtagbara enligt sitt UF:s
normer.
2. Noggrant välja de tekniker och grepp som är anpassade till elevernas
färdighet, ålder och utveckling.
3. Ge utövaren god kunskap i idrottens etikettsregler.

4.4

Instruktör och utövare får inte:
1. Träna av UF ej godtagbara tekniker eller använda otillåtna redskap.
2. Använda förråande eller nedsättande metoder eller tekniker.
3. Utöva eller lära ut i övrigt olämpliga tekniker.
15

4. Tala nedsättande om eller på annat sätt förringa andra idrotter.
5. Uppträda på ett sådant sätt att UF:s anseende och goda rykte skadas.

5§

Tävling

5.1

Vid tävling ska för varje idrott gällande tävlingsregler noggrant följas.

6§

Marknadsföring

6.1

All marknadsföring, inklusive uppvisning av Förbundets idrotter, ska vara
vederhäftig, saklig och sanningsenlig.

6.2

Alla ska vid marknadsföring av våra idrotter iakttaga god sportslig sed och
vid kontakt med allmänhet, myndighet och massmedia främja UF:s anseende
och goda rykte.

7§

Tillsyn och efterlevnad

7.1

Det åligger FS, UF-styrelser, distriktsstyrelser och föreningsstyrelser att
övervaka att dessa regler följs.

7.2

I den mån FS beslutar om övergripande policy eller föreskrift rörande
enskild fråga eller förhållningssätt och som inte i detalj styrs av stadgar, ska
den tillämpas av alla i förbundet ingående UF, kommittéer, föreningar och
medlemmar, i den mån möjligt är, så snart beslut om sådan policy eller
föreskrift trätt i kraft.

11 kap Bestraffningsärenden
1§

Disciplinnämnden

1.1

Förbundet har inrättat Disciplinnämnden, vilken är första instans för
bestraffningsärenden. Nämnden ska bestå av tre ledamöter varav minst en
bör vara jurist eller ha motsvarande erfarenhet, en av dessa ska leda arbetet
som nämndens ordförande. Nämndens ledamöter utses av FS. Medlem av
UF-styrelse eller FS kan inte vara medlem i Disciplinnämnden. Om jäv
uppstår rörande medlem i nämnden, ska FS utse annan person som är
medlem i Förbundet att inträda tillfälligt i Disciplinnämnden för det aktuella
ärendet.

1.2

Anmälan av bestraffningsärende görs till Disciplinnämnden i enlighet med
RF:s stadgar 14 kap 9§.

2§

Överträdelser

2.1

Medlem i Förbundet som i sin roll som utövare, instruktör eller annan
funktionär inom förening eller inom uppdrag för Förbundet centralt, i UF
16

eller i SDF, begår överträdelse, kan bestraffas enligt reglerna i 14 kap. RF:s
stadgar samt Idrottens antidopingreglemente och matchfixningsreglemente.

Använda förkortningar:
Förbundet Svenska Budo & Kampsportsförbundet
UF

Underförbund

FS

Förbundsstyrelsen

SDF

Specialdistriktsförbund

RF

Sveriges Riksidrottsförbund

RIN

Riksidrottsnämnden

RS

Riksidrottsstyrelsen

17

